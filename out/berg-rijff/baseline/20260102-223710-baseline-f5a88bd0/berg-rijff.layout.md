<!-- image -->

## RECHTBANK Oost-Brabant:

Zaaknummer: 11464946 CV EXPL 24-9251  
Eiser: A. Rijff  
Gedaagde: BTM van den Berg bijgestaan door mr. P.G. Blom

Mondelinge behandeling: 12 augustus 2025

## \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Geachte griffier,

A. Rijff, juridisch dienstverlener, zendt hierbij het onderstaande in, welk stuk mag worden  
gekwalificeerd als conclusie van repliek.

## Inleiding

Eiser handhaaft de minnelijke schikking zoals op 21 maart 2025 aan gedaagde is toegezonden,  
opgenomen in de bijlage. In reactie op het door gedaagde ingediende verweer, merkt eiser het  
volgende op.

## Over de inhoud van de dienstverlening

Eiser heeft in opdracht van gedaagde juridische bijstand verleend in een arbeidsrechtelijke kwestie.  
Dat deze kwestie niet is geëindigd in een succesvol afgeronde onderhandeling tot  
vaststellingsovereenkomst doet niets af aan het feit dat de verleende diensten — bestaande uit  
juridische advisering, dossierstudie, correspondentie en onderhandeling — daadwerkelijk zijn verricht.  
Op basis van artikel 7:405 BW en de gesloten overeenkomst is gedaagde gehouden de  
overeengekomen vergoeding daarvoor te voldoen.

Dat de uitkomst van de kwestie voor gedaagde onbevredigend is geweest, is geen reden om de  
betalingsverplichting te ontlopen. Zoals in vrijwel iedere juridische opdracht, geldt ook hier dat geen  
enkele garantie omtrent de uitkomst kon of mocht worden gegeven. Dit is ook aan gedaagde  
medegedeeld.

<!-- image -->

Zwartewaterallee 56  
8031 DX Zwolle  
0658947395  
info@rijffjuridisch.nl

## Over de overeenkomst en algemene voorwaarden

Gedaagde beroept zich op vermeende advertenties van internet en/of onduidelijkheden in de  
overeenkomst en voorwaarden. Eiser wijst erop dat sprake was van een uitdrukkelijk overeengekomen  
opdracht, schriftelijk vastgelegd, waarin transparant is aangegeven tegen welk tarief en onder welke  
voorwaarden de werkzaamheden zouden worden verricht. Deze overeenkomst bevatte geen  
verrassingsclausules.

## Over het inzenden van gedaagde

Gedaagde heeft een groot aantal niet-relevante screenshots en verwijzingen overgelegd die  
betrekking hebben op algemene informatie van internet, niet van toepassing op de onderhavige zaak.  
Deze stukken zijn niet van toepassing op de concrete afspraken en prestaties tussen partijen. Het  
beroep hierop is derhalve juridisch niet relevant en dient buiten beschouwing te worden gelaten.

## Over het schikkingsvoorstel

Op 21 maart 2025 heeft eiser — zonder erkenning van enig standpunt van gedaagde — een  
buitengerechtelijk schikkingsvoorstel gedaan, uit coulance, met het oog op finale kwijting als bedoeld  
in artikel 6:160 BW. Dit voorstel hield in betaling van € 689,18, zijnde 50% van de oorspronkelijke  
vordering, mede om de rechtbank te ontlasten, de zaak af te ronden en niet langer te laten voortlopen  
dan noodzakelijk is. Ten overvloede dit voorstel bevatte geen proceskosten, juist om tot schikking te  
komen. Ondanks dit redelijke voorstel is van gedaagde geen enkele reactie ontvangen.

## Procesverloop en verzoek

In de dagvaarding is reeds verzocht om de procedure schriftelijk voort te zetten zonder comparitie. Bij  
deze verzoek ik de rechtbank dit schrijven, waarin de onderhavige reactie is vervat, te kwalificeren als  
conclusie van repliek. Eiser verzoekt de rechtbank tevens om gedaagde, BTM van den Berg, in de  
gelegenheid te stellen tot het opstellen van een conclusie van dupliek, conform de beginselen van  
hoor en wederhoor.

## Slotsom

Eiser handhaaft zijn vordering tot betaling van het openstaande bedrag van € 689,18 (zijnde de helft  
van het oorspronkelijke bedrag van € 1.378,35), vermeerderd met wettelijke rente vanaf de  
vervaldatum en buitengerechtelijke incassokosten conform het Besluit vergoeding voor  
buitengerechtelijke incassokosten (BIK).

K.v.K.: 62088718 BTW: NL001122706B15 IBAN: NL18INGB0634907182 BIC: INGBNL2A

<!-- image -->

Zwartewaterallee 56

8031 DX Zwolle

0658947395

info@rijffjuridisch.nl

## Eiser verzoekt de rechtbank:

1. Gedaagde te veroordelen tot betaling van € 689,18;
2. Te vermeerderen met wettelijke rente ex art. 6:119 BW vanaf de vervaldatum van de factuur;
3. Te vermeerderen met buitengerechtelijke incassokosten ad.;
4. Gedaagde toe te laten tot het nemen van een conclusie van dupliek.

## Aldus ingediend,  
29 juli 2025

Namens eiser,

Alle rechten, weren en plichten voorbehouden.

<!-- image -->

A. Rijff

K.v.K.: 62088718 BTW: NL001122706B15 IBAN: NL18INGB0634907182 BIC: INGBNL2A

<!-- image -->

Bijlage:

<!-- image -->